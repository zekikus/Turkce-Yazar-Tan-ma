Erzurum'dan çıkan eğitimsiz bir kişinin önce Türkiye'de bir cemaatin kurucu lideri olması sonra da uluslararası arenanın eğitim alanında rol oynamaya başlaması zaten şaşırtıcı bir olaydı. Bu kişinin ve cemaatinin Türkiye'de devlet yönetiminin her kademesine sızdığının ve darbe yaptıracak kadar örgütlendiğinin anlaşılması ise şok yaratacaktı.

CIA/FBI ortak yapımı 
Akıl ve mantığın sesi bu kişinin böylesine güç kazanmasının mümkün olamayacağını söylüyordu. Sonra anlaşıldı ki, bu kişi sade Türkiye'de, Asya ve Afrika ülkelerinde değil Amerika Birleşik Devletleri'nde ve Kanada'da da eğitim yoluyla, ağırlığını koymuştu. Çünkü Türkiye'de artık FETÖ diye bilinen bu örgüt, CIA/FBI ortak yapımı bir oluşumdu. Siyasetçilerden özellikle Clintonların açıkça destekledikleri FETÖ, artık son oyununu sahnelemekteydi.

Kullanıldı
FETÖ önce Asya'da İran ve Afrika'da Çin yayılmasına karşı kullanılmış daha sonra da Türkiye'de AK Parti iktidarına karşı vurucu bir araç rolü oynamıştı. Şu anda ise FETÖ'nün güdümündeki Amerikan yargısı, Türkiye'yi ve AK Parti iktidarını hedef alan yeni bir operasyonu başlatmış bulunuyor. Rıza Zarrab'ın nasıl ve ne şekilde Amerika'ya gidip şimdi de tanık rolüne çıkmış olması, çözüm bekleyen bir bilmece...

Çavuşoğlu'nun anlatımı
Dün Antalya'da konuşan Dışişleri Bakanı Mevlüt Çavuşoğlu, bu bilmeceye çözüm getiren bir konuşma yaptı...
Bu konuşmanın söz konusu bölümünü birlikte okuyalım: "Bize karşı oynanan oyunların hepsinin farkındayız. Bugün FETÖ'nün Amerika'da ne yapmaya çalıştığını biliyoruz, FETÖ'nün Amerikan kurumlarına ve yargısına nasıl sızdığını, biliyoruz ve Amerikalıların yüzüne söylüyoruz, arkasından konuşmuyoruz.

Yoğun sızmalar
"-Biz kimsenin arkasından konuşmayız. FETÖ, Türkiye'deki Amerikan misyonlarına da sızmış, Amerikan yargısına da Kongresi'ne de her yere tüm kurumlarına sızmıştır. O yolla bu yolla legal ya da illegal. Bu kadar açık söylüyoruz. FETÖ'yü kim kullanıyor o da ayrı bir şey. FETÖ başkasını mı kullanıyor? FETÖ birilerini bu yolda kendi terör eylemlerinde mi kullanıyor, başkaları mı FETÖ'yü bu yolda kullanıyor? Milletimiz de bunu çok iyi biliyor görüyor."

Kırgızistan hedefte
"-Şimdi tüm dünya görüyor ne kadar tehlikeli bir terör örgütü olduğunu, hangi ajanlar bunları kullanıyor dünya görüyor. Okullarını bu yüzden kapatıyor.
Niye okullar açıyorlar bu okullardaki çocuklarla o ülkenin devletine ve kurumlarına nasıl sızdığını görüyorlar. Kardeş Kırgızistan biz bunu söyleyince alınıyor ama bu bir vakadır, bizimle baş başa görüşmelerinde de söylüyorlar. 'Biz bunlara dokunmaya kalksak bize de darbe yapar diyorlar."