AFRİKA’dan kaleci çıkmaz” tıpkı “kaleciden iyi teknik direktör olmaz” kadar içi boş, köhnemiş bir klişe. Futbol tarihinin en iyi iki kalecisinden birisi olan Buffon, 1990’da İtalya’da düzenlenen Dünya Kupası’nı izlerken Kamerun’un kalecisi Thomas N’Kono’ya hayran kalarak kaleci olmayı karar vermiş.ETO’O’NUN YOLDAŞIN’Kono’dan önce Buffon orta saha. Kameni ise futbola santrfor olarak başlıyor çünkü N’Kono’nun kaleyi koruduğu efsane 1990 model Kamerun’un ihtiyar delikanlısı santrfor Roger Milla’ya hayran. Ciddi anlamda futbol eğitimi almaya başladığı Kadji Akademesi’ndeki takımda ise hâlihazırda bir başka Roger Milla hayranı genç santrfor var: Samuel Eto’o! Eto’o ve Kameni’nin yanı sıra Mbia, Chedjou, N’Koulou’nun da altyapısında yetiştiği Kadji Akademisi o yıllarda bir nevi Fransa Ligue 1’in Kamerun altyapısı olarak faaliyet gösteriyor. Daha o zamandan çok özel yetenekleriyle fark yaratan Eto’o, Marsilya ve Paris Saint Germain tarafından denenip Kamerun’a döndükten bir süre sonra Le Havre, 16 yaşındaki Kameni’yi çok beğenerek transfer ediyor. Fransızların, Kameni’ye adeta bayıldıkları yer tabii ki 2000 Olimpiyatları! Finalde Xavi’li, Puyol’lu İspanya’yı yenerek şampiyon olan Kamerun, Serpil Hamdi Tüzün’ün “Turnuvalarda iyi bir kaleci ve iyi bir santrfor takımın yarısıdır” sözünü haklı çıkarıyor.FRANSA’DA DEĞİL İSPANYA’DA Bu tarihi başarıdan sonra oyuncularının adeta kapışıldığı Kamerun’un santrforu Eto’o kalecisi de Kameni. 16 yaşında finalde kurtardığı penaltı ise kariyeri boyunca kalecilikteki en çarpıcı özelliklerinden birisi Kameni’nin. 16 yıl sonra 32 yaşında Cristiano Ronaldo’nun penaltısını kurtaran aynı Kameni!Fransa’ya transfer edilirken potansiyeli çok yüksek bulunmasına rağmen istediği kadar şans bulamayan Idriss Carlos Kameni 2004’te Espanyol’a transfer olduktan sonra tam 13 yıl İspanya La Liga’nın iyi kalecilerinden birisi oldu. 2014 Dünya Kupası’nda Meksika formasıyla döktüren Ochoa, Malaga’ya transfer edilmesine rağmen Kameni formayı kaptırmadı. REKABET OLACAKÖnce Espanyol sonra da Malaga’nın yıllarca beklentilerin üzerine çıkmasında belirleyici rol oynadı. Fenerbahçe’nin birinci kalecisi olduğundan beri Volkan’a gerçekten rakip olabilecek donanımda bir kaleci Kadıköy’e geldi. Volkan’a göre tek zayıf noktası yan topları ancak bu alanda da Valencia maçında kendi kalesine tokatladığı toptaki kadar da kötü değil. Volkan eğer geçen sezonki, kariyer ortalamasına göre çok da iyi olmayan performansını sergilemeye devam ederse, Kameni’yi birinci kaleci olarak görebiliriz. Lakin Aykut Kocaman’ın Kameni transferindeki birinci motivasyonu Volkan’ı zorlayacak, çok çalıştırtacak, Volkan’dan ‘ikinci bahar’ performansı aldırtacak iyi bir alternatif kaleci.