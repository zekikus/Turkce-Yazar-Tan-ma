
"- Darbe gecesi savaş uçaklarının gürültüleri altında telefonda samimiyetle desteklerini bildirenler de günler sonra her taraflarından dökülen bir riyakârlıkla güya üzüntülerini ifade edenler de oldu. Bu dünya bir garip dünya. 15 Temmuz darbesi bize göstermiştir ki devlet olarak, millet olarak güçlü olmak zorundayız."

Hepsini biliyoruz
"-Eğer güçlü değilsek bize bir tek gün bile yaşama hakkı vermeyecek o kadar çok düşman pusuda bekliyor ki isimlerini tek tek saymaya kalksak çok ciddi uluslararası krizle karşılaşırız. İsimlerini söylemiyoruz ama hepsini de biliyoruz."

Başaramayacaksınız
"- Onlara geçtiğimiz yıl 15 Temmuz'un ardından verdiğim mesajı bir kez daha tekrarlamak istiyorum. Başaramayacaksınız, milletimizi bölemeyeceksiniz, bayrağımızı indiremeyeceksiniz, vatanımızı parçalayamayacaksınız, devletimizi yıkamayacaksınız, ezanlarımızı susturamayacaksınız, ülkemize diz çöktüremeyeceksiniz, halkımıza boyunduruk vuramayacaksınız, bizi yolumuzdan geri döndüremeyeceksiniz."

Vahim bir tablo
Düşünebiliyor musunuz içinde bulunduğumuz tablonun vahametini? Cumhurbaşkanı "Bize bir tek gün bile yaşama hakkı vermeyecek o kadar çok düşman pusuda bekliyor ki isimlerini tek tek saymaya kalksak çok ciddi uluslararası krizle karşılaşırız" diye anlatıyor durumu.

İçeridekiler
İşin daha da kötü yanı dışarıda "Bize bir tek gün bile yaşama hakkı vermeyecek o kadar çok düşman"ın var olması yanında, bir de  "İçeridekiler" var ki, bunların nefretleri dışarıdakilerden az değil. Nitekim 15 Temmuz'un yıldönümü yaşanırken, bir kesim vatandaşlarımız da adeta nefretle doluydular... Sanki 15 Temmuz gecesi düşman bir ülkede yaşanmıştı o olaylar...

Hazırlıklı olmalıyız
Gerek iç gerekse dış düşmanların bir bölümünün algı operasyonlarının kurbanı oldukları kesindir. Bunlar gerçekleri görebildikleri zaman düşmanlıkları da sona erecektir. Ama saplantılı düşmanların hep var olacaklarını biliyoruz. Bunlara karşı da Cumhurbaşkanı'nın işaret ettiği gibi hep hazırlıklı olmamız gerekiyor.
