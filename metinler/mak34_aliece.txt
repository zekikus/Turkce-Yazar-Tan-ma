1- ‘Vazgeçmemesi ve oyuna sarılması’ en güçlü özellikleri2- Tam bir hamle oyuncusu. hem sağ bek hem sağ açık oynayabilirMONACO 17 yıl aradan sonra Fransa Ligue 1 şampiyonu olurken, Şampiyonlar Ligi’nde de son 4’e kalarak tarihinin en başarılı sezonunu yaşadı. 5 yıl önce 2. kümedeyken Monaco’ya futbol yatırımı yapan Rus Rybolovlev’in projesinin ilk iddialı hamlesi Nabil Dirar’ı transfer etmek olmuştu. O dönemde yani 2012 kışı ara transferinde Monaco, Dirar’ın bonservisini Club Brugge’den almak için tam 7.5 milyon Euro ödeyecekti!2. KÜMEDEN DEVLER LiGi SON 4’ÜNE- Faslı sağ kanat oyuncusu ilk 6 ayda tam anlamıyla adapte olamadı ancak sonrasındaki 5 yılda Monaco’nun 2. kümeden Devler Ligi’nin son 4’üne yükselme sürecinde sürekli bir rol aldı.Geçen sezon ilk ikisi Fenerbahçe ile olmak üzere tüm sezon 63 resmi maç oynayan Monaco takımında oyuna en fazla dâhil olan 4 oyuncudan birisi Dirar. Diğer en çok oyuna dâhil olanların başında sezonun fenomen süper genci Mbappe geliyor.50 MİLYONLUK ADAMIN YEDEĞİ- Dirar, Fenerbahçe ile oynanan ilk ön eleme maçının 11’inde asıl yeri olan sağ açıkta başlamıştı. O maçta yerine oyuna giren, sezon sonunda ise 50 milyon Euro bonservis bedeli karşılığı Manchester City’e giden Bernardo Silva 2016-17’nin kalanında sağ önde adeta uçunca Dirar daha çok rotasyon ve hamle oyuncusuna dönüştü. SON 5 YILDA HEM OYUNU HEM KARAKTERİ GELİŞTİ- MONACO’ya ilk geldiğinde kötü oynadığı maçta bile oyundan alınınca sıkıntı çıkartan Dirar, 5 yılın sonunda hem kişiliğini hem de oyununu fazlasıyla geliştirmişti. Artık yedek kalmayı sorun yapmak bir yana bu kadar harika süper yeteneklerin arkasında yedek beklerken her oyuna dâhil olduğunda onlarla forma savaşı yapmaktan geri durmadı.5 yılın sonunda Nabil Dirar’daki en büyük değişim ise artık sadece sağ ön değil sağ bek de oynayabilme özelliğini kazanmış olmasıydı.MONACO’DAKİ SAĞ BEK KRİZİNİ O ÇÖZDÜ- Sezona sağ açıkta başlayan sonrasında hamle ve rotasyon oyuncusuna dönüşen Dirar, Sidibé’nin apandisit sorunu ve Toure’nin ani sakatlığı sonrası teknik direktör Jardim’in sağ bek krizini çözmesini sağlayan isim oldu. Dirar, Portekizli hoca tarafından sezonun son 4 haftasında ilk 11’de 4 kez sağ bekte görevlendirildi. Monaco’nun yoğun fikstürünün tam ortasında adeta Ligue 1 şampiyonluğunun kapısını ardına kadar açan kilit maçta Toulouse karşısında 20 yıldır sağ bek oynuyormuşçasına sahanın en iyisiydi.JUVENTUS MAÇINDA TAKIMININ EN iYiSiYDiBirkaç gün sonra Devler Ligi yarı final ilk maçında yine kendisini sağ bekte bulan Dirar, Juventus karşısında sahanın en iyisi olmasa da maç boyu çok zorlanan Monaco savunmasının tek ayakta kalmayı başaran ismi oldu. Karşısında Real Madrid hariç neredeyse herkesin bocaladığı Chiellini-Alex Sandro-Mandzukiç sol üçgeni karşısında pozisyon bilgisiyle hiç faka basmadı.FARK YARATABİLEN BİR OYUNCU- AÇIKÇASI son 1.5 yılda güçlenen oyun karakteri ve nerede görev verilirse orada başarılı olmasıyla ‘Kuyt’laşan bir Nabil Dirar izledik.Mathieu Valbuena’nın o kadar üstün teknik özelliği varken Aykut Kocaman’ın ısrarla altını çizdiği “Vazgeçmemesi ve oyuna sarılması” Dirar’ın en güçlü özellikleri.LENS’E BAĞLITabii ki Fransa gibi alanların muazzam dar olduğu bir ligde fuleleriyle sağ önde oynarken de fark yaratabilen bir oyuncu Dirar. Artık sağ bekte mi oynar yoksa sağ önde mi onu Aykut Kocaman bilir. Biraz da Lens’in durumuna bağlı sanki. 