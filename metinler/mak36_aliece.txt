Bonservisi halen Swansea’de. Marsilya’da kiralık olarak özellikle Rudi Garcia göreve geldikten sonra St Etienne-Lyon dönemlerindeki başarılı golcülüğünden örnekler sergilemeye devam etti. “Ama 31 yaşında” diye itiraz edenlere saygı duysam da Süper Lig gol krallığının zirvesinde 33 yaşındaki Vagner Love’ın olduğunu hatırlatalım. Eto’o daha yaşlı ancak şüphesiz en az bir üst seviye. Adebayor da daha önceki 2 yılı adeta boş geçse de Türkiye’de, “form geçici klas kalıcı” tadında bir performans sergiledi. Eren Derdiyok’un sadece kafa vuruşları ve zaman zaman akrobatik vuruşları Gomis’in vuruşlarından daha iyi. Gomis ise estetik vuruşlar kasmaz, gerektiğinde bazuka gönderir gibi topa vurur, golünü atar.