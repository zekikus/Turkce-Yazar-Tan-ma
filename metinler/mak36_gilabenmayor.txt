Meselenin ne olduğunu bir gün sonra gazetenin manşetinde okuduk.Çevre ve Şehircilik Bakanlığı, Mavişehir’in imar planındaki spor alanlarını yapılaşmaya açmıştı.Konuyla ilgili ayrıntılı bilgi veren dostum “sana esas güzel haberi vereyim” diyor.18-27 Ağustos tarihleri arasında düzenlenecek İzmir Uluslararası Fuarı’nda Rusya’nın “partner ülke” olması nedeniyle Ruslar İzmir’e büyük bir çıkarmaya hazırlanıyormuş.Kocaoğlu bununla ilgili “Rusya’nın Ekonomi Bakanlığı üst düzey yetkileri, iş insanları ve CEO’larla yapacağı büyük çıkarma sadece ekonomik işbirliğini değil, siyasi ve sosyal ilişkileri de güçlendirecek” diye konuşuyor.Nitekim Rusya Ekonomik Kalkınma Bakan Yardımcısı Aleksey Gruzdev de İzmir fuarıyla ilgili bakın nasıl bir açıklama yapmış?HASSAS KONULAR MASADA“Fuarda yeni işbirlikleriyle ilgili temaslar olabilir. Ekonomi Bakanlığı’ndan meslektaşlarla iki ülke arasında geriye kalan tüm hassas konuları masaya yatıracağız” .Rusya’nın 750 metrekarelik bir alanla fuardaki en büyük katılımcılardan biri olacağını belirten Gruzdev’e göre, iki ülke arasında yapılacak yuvarlak masa toplantılarında tarım ve makine sektörü dahil pek çok işbirliği alanları konuşulacak.Tarım derken, Türkiye’nin Rusya’ya uyguladığı buğday, mısır, ham ayçiçeği yasağı kalktığına göre geriye Rusya’nın bize uyguladığı domates dahil 7 ürünün yasağı kalıyor.Ancak Rusya Tarım Bakanı Aleksander Tkaçev daha yeni domates yasağının önümüzdeki birkaç yıl içinde kaldırılmayacağını söylemişti.Dolayısıyla domatesin dışında kalan marul, kabak, patlıcan, biber gibi ürünlere İzmir’den müjdeli bir haber gelebilir.İZMİR’İN BEKLENTİSİ TURİZMDEİzmir’in fuarda Rusya’dan esas beklentisi ise turizm alanında.Zira TÜİK verilerine göre, İzmir’e gelen turist sıralamasında Rusya 18. sıraya gerilemiş durumda.2014 yılında Rusya’dan İzmir’e gelen turist sayısı 30 bin iken, Rusya ile Türkiye arasındaki krizden sonra 15 bine düşmüştü.Öte yandan Rusya’ya sebze, meyve, balık gibi gıda ürünlerinin yanı sıra tekstil ve deri ihracatı yapan İzmir yeni işbirlikleriyle ihracatını yukarı çekmek istiyor.İzmir’e Rusya’dan gelmesi beklenen isimler arasında Gruzdev’in yanı sıra Ticaret ve Entüstri Bakan Yardımcısı Viktor Yevtukhov, Rusya Endüstri Derneği Yönetim Kurulu eş başkanı Maxim Pazdnikov var.RUSLAR KÜLTÜRPARK’A İLHAM VERMİŞRUSYA İzmir fuarına ilk kez 1934 yılında Sovyet Sosyalist Cumhuriyetler Birliği olarak katılmış.Fuarın o dönemde adı “Beynelmilel İzmir 9 Eylül Panayırı”.1930’lu yıllarda panayırda motor, telefon gibi teknolojik ürünlerle yer alan Sovyetler Birliği, 50’li yıllarda endüstri ürünleriyle İzmir Uluslararası Fuarı’nda yerini almıştı.Sovyetler Birliği, 1957 yılında uzaya gönderdikleri yapay uydu Sputnik’in bir maketini fuarda sergilemişti.Sputnik’in ardından Vostok Uzay Gemisi ile fuara katılan Sovyetler Birliği’nin pavyonu, Rus pilot ve kozmonot Yuri Gagarin’in iki metrelik portresini asınca ziyaretçi akınına uğramıştı.Sovyetler Birliği, 1960’lı yıllarda da uzay çalışmalarıyla fuarın ilgi odağı olmaya devam etti.1963 yılında Basmane kapısı yakınında kurulan Planetarium, fuar ziyaretçilerini yıldızlarla buluşturdu.Öte yandan, İzmir futbol heyeti fahri başkanı Suad Yurdkoru, 1933 yılında Moskova ziyareti sırasında gördüğü Gorki Parkı’ndan çok etkilenmiş ve İzmir’e döner dönmez Kültürpark hayalini gerçekleştirmek üzere soluğu İzmir’in unutulmaz Belediye Başkanı Behçet Uz’un yanında almıştı.Uz’un çabalarıyla, İzmir’in yanmış yıkılmış bir alanında Kültürpark hayata geçmişti.