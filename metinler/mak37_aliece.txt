Marsilya’nın son kazandığı kupalardaki katkısı, sonrasında Fransa’nın tek Şampiyonlar Ligi şampiyonunun Devler Ligi’nde başarılı olduğu son sezonlarda başta Dortmund maçı olmak üzere topla yarattığı harikalıklar... En iyi zamanındaki Valbuena da en iyi zamanındaki Iniesta gibi hem ileri 3’lünün kanatlarında hem de santrfora en yakın ofansif merkez orta sahada harikalar yaratıyordu.Tabii ki Iniesta daha iyiydi artık Iniesta bile “o Iniesta” değil malumunuz! Valbuena ise Altın Çağı’nda olmasa da geçen sezon Lyon’un aldığı dakika başına en verimli oyuncularından birisiydi.UEFA Ligi’nde Lyon’un Lacazette’le beraber en etkili oyuncusu olan Valbuena, Ligue 1’de de 15’inde 11’de başladığı 30 maçta 8 gol, 5 asistle oynadı.KARIM BENZEMA FAKTÖRÜ- Valbuena’nın Türkiye Ligi ortalamasına göre aktif yetenek seviyesini nasıl ölçersiniz?32 yaşındaki Valbuena son 5 yılda oynadığı en iyi 5 maçtan 3’ünü Türk takımlara karşı oynadı! Kadıköy’deki Fenerbahçe-Marsilya ve bu sezonki iki Beşiktaş-Lyon karşılaşmalarında “en Iniesta” performanslarını sergiledi.Peki, bu kadar iyi performansına rağmen Valbuena ile Lyon’un yolları neden ayrılıyor? L’Equipe gazetesinden Bilel Ghazi şöyle açıklıyor:“Kontratının son yılında ve Fenerbahçe 32 yaşındaki Valbuena’ya 3 yıllık sözleşme öneriyor. Lyon ise kontrattaki 6 milyon Euro’luk brüt maaşı ödemek istemiyor. Yerine daha genç olan Nicolas Pepe veya Karamoah’ı düşünüyor.” Peki, Valbuena neden ayrılmak istiyor?Lyon’dakilerden öğrendiğime göre zamanında Benzema’nın milli takıma alınmamasına neden olan skandaldan sonra Benzema’ya çok yakın olan Lyon’daki takım arkadaşları ve kulüp personelinin Valbuena’ya soğuk tavırları da etkili.DURAN TOP VE PENALTI YAPTIRMA USTASI- Valbuena, Fenerbahçe’ye gelirse neler yapabilir? Bence Fenerbahçe’nin geçen sezon saha içindeki en önemli sorunu top Lens’te olmadığında orta sahadan hücuma geçişteki yavaşlık ve yavanlıktı. Valbuena her iki soruna da çare olabilecek özelliklere sahip. Kısa boyu dezavantaj gibi gözükse de her zeki oyuncu gibi dezavantajını en önemli avantajına dönüştüren bir futbol zekâsına sahip.Acayip hareketli olmasının yanı sıra Fransa Ligue 1 gibi alanların muazzam daraldığı bir yerde bile topu harika saklayan ve topla girdiği her yerden bir şekilde çıkabilen bir oyuncu. Hem hızlı, hem de kreatif. Hücum repertuarı çok geniş bir oyuncu: Rahat adam geçebiliyor, kaleyi gördüğünde özellikle sol açıkla santrfor arasındaki yerlere kat ettiğinde ceza alanı ve çevresinden çok iyi şutlar atabiliyor. Duran toplarda da halen Avrupa’nın en iyilerinden birisi, takımına penaltı aldırma dalında da...Peki, en azından 10 numarada oynarken Valbuena’ya benzer özelliklere sahip olan Diego’nun FB’de yaşadığı sorunları yaşar mı?Diego, Fenerbahçe’ye maç eksiğiyle geldi, orası farklı ancak Valbuena’nın saha içindeki etrafını da Diego’nun etrafı gibi kurarsanız yaşayabilir.Eğer Fenerbahçe iç sahada yarı gücünde takıma karşı bile aynı anda iki önlibero ile oynamaya devam ederse bu sıkıntı devam edebilir. Ancak Fenerbahçe orta üçlüde bir önlibero yanında Emre, Xabi Alonso, Pirlo tipi bir derin oyun kurucuyla oynarsa Valbuena sol ve sağ ön kadar 10 numarada da ligin en etkili oyuncularından birisi olabilecek yeteneklere sahip.