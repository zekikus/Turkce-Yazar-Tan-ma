Beşiktaş’ın çıtayı Türkiye ortalamasının üstüne çıkardığı dönemler de oldu. Napoli galibiyeti, Benfica geri dönüşü, Avrupa Ligi’nde penaltılara kadar süren yürüyüş. Bazen birden fazla kulvarda çıtayı yükseltmenin mental sıkıntısını yaşadı. Sezonun ilk yarısında sol önde 7 oyuncu denendikten sonra 2. yarıda sorunu kökünden çözen Babel üst üste şampiyonluğun düğümünü de Gaziantep’te erkenden çözdü. Beklerin muazzam katkısı, Oğuzhan’ın kaptanlığa kadar yükselişi, sol ayağı mancınıktan daha iyi olan Talisca ve daha birçok oyuncu katkısı...KONUŞTUKÇABeşiktaş’ta sabit olan ve şampiyonlukta kilit bir faktör var. Biliç görevdeyken “Tam da Güneş’lik takım” diye yazarken anlatmaya çalıştığım: Beşiktaş’ta seviyesi 10 üzerinden 6, 7 olan bir sürü oyuncu vardı. Güneş tedrisatı onları lig standardında 8’lik 9’luk oyunculara dönüştürdü. Ligin ilk maçında Beşiktaş 4-0 öne geçtiğinde Güneş, gol sevincinden istifade edip oyuncularını çağırıp direktifler vermişti. Meslektaşım “4-0 zaten” dediğinde “Güneş farkı burada ama” demiştim. Dün skor 2-0 olunca Güneş,  Talisca’y çağırdı ve sonra şovunu izlediniz. Tosiç’ten daha iyi bir stoperle seneye de şampiyonluğun en güçlü adayı.