Türkiye’nin bu prestijli listeye giren 17. kültür varlığı olan Afrodisias 2009 yılından beri geçici Dünya Mirası Listesi’ndeydi.Bu müjdeli haberi uzun zamandır hepimiz bekliyorduk.Unesco’ya Afrodisias dosyasını hazırlayıp veren Kültür ve Turizm Bakanlığı ekibini kutlarken, bu başarının arkasında büyük payı olan, Ömer Koç’un Başkanı olduğu Geyre Vakfı’nı unutmamak gerek.Ömer Koç’un bayrağı, Geyre Vakfı’nın kurucusu ve en büyük bağışçılardan biri olan halası Sevgi Gönül’den devraldığını düşünürsek Afrodisias, Koç Ailesi’nin gözbebeklerinden biri.Geyre Vakfı’nın Yönetim Kurulu üyeleri Sennur Hamamcıoğlu gibi vakfın gönüllü elçisi olan Yapı Kredi Kültür Sanat’ın başındaki Tülay Güngen, Unesco’nun giden dosya için vakfın madden ve manen yıllardan beri seferber olduğunu anlatıyor.Dosyasının en önemli unsuru “Alan Yönetim Planı” vakıf tarafından Mimar Sinan Üniversitesi’nden Prof. Aykut Karaman’a yaptırılmış.Geçtiğimiz eylül ayında, Geyre Vakfı’nı destekleyen iş dünyanın önde gelen isimleriyle Afrodisias’a yaptığımız gezide sohbet ettiğimiz kazı başkanı Prof. Dr.Roland R.R Smith de Unesco için uğraşan isimlerden biri.Oxford Üniversitesi’nden Prof. Smith antik şehirde 30 yıl boyunca kazıları sürdüren ve mezarı da burada olan New York Üniversitesi’nden Prof. Dr.Kenan Erim’in ardından 1990’den beri kazıları sürdürüyor.O da ömrünün yarısını burada geçirmiş.Geyre Vakfı, Afrodisias’a çeşitli projeler için şimdiye kadar 15 milyon dolar aktarmış olsa da antik şehirlerin gün ışığını görmeleri çok masraflı.Dolayısıyla Semahat Arsel’in eşliğindeki son Afrodisias gezisinde Prof. Smith, antik şehirdeki 170 metrelik havuzun ortaya çıkartılması için iş dünyasından destek istemişti.Afrodisias’a destek bir anlamda Türkiye’nin imajına destek demek.Afrodisias’ın Unesco Dünya Miras Listesi’ne girmesi kuşkunuz olmasın imaja da, kritik eşikteki turizme de katkı sağlayacak.Türkiye gibi bir tarihi ve kültürel miras zengini ülkenin listedeki varlıklarını arttırmasını dilerim.İtalya’nın listede 50’nin üzerinde varlığını olduğunu düşünürseniz yolumuz uzun.YAZIK OLDU CERATTEPE’YEİYİ haberin ardından bir de kötüsü.Artvin’in Kafkasör Yaylası’ndaki doğa harikası Cerattepi’nin madenciliğe açılmaması için 30 yıldan beri mahkemelerde mücadele eden çevreciler kaybetti.Memleket de kaybetti.Danıştay’ın verdiği son kararla Cerattepe’de madenciliğin önünü açan kararlı ilgili TEMA Yönetim Kurulu Başkanı Deniz Ataç bakın ne diyor?“Cerattepe çok kıymetli ve eşsiz doğal varlıklara sahip bir bölge. Bunu iyi bilen Artvinliler bunun için 30 yıldır mücadele ediyorlardı. Artvin’in doğal varlıkları yer altı kaynaklarından daha değerlidir. Bunları iyi koruduğumuz takdirde Artvin Türkiye’nin ekonomik gelişimine büyük katkı sağlayabilir”.Ataç, Cerattepe’te madencilik yapılması durumunda neler kaybedeceğimizi de şöyle sıralamış:-Artvin halkının yaşam alanı-Artvin’in kültür ve geleneklerini-Artvin halkının temiz su hakkını-Biyolojik çeşitliliği, bir daha asla geri kazanamayacağımız türleri. Artvin, uluslararası sözleşmelere göre risk altında olacn ve korunması gereken çok sayıda bitki türüne sahip.-Dünyanın en büyük el değmemiş, doğal yeşlı orman ekosistemini.-Bölgedeki ormanların gelecek nesillerini.-Göç eden kuşların konacağı yuvaları.Bu satırları yazarken kış aylarında Dünya Ekonomik Forumu için gittiğim Davos yolculuğu sırasında gördüğüm eşsiz doğa, ulu ağaçlar gözümün önüne geldi.İsviçreliler böyle bir doğayı madencilikle yok etmeyi hiç akıllarına getirmiş olabilirler mi?