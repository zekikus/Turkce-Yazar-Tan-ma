Önder Özen’ce konuşursak: Mangala hamleli mi? Hamleli üstelik de erken müdahaleci. Guardiola’nın kafasındaki elit ‘çok önde oyun’ için sakar mı? Evet, biraz sakar, o yüzden 2016-17 sezonunu Valencia’da kiralık geçirdi. Peki, Türkiye Süper Ligi stoper kalite ortalamasına göre sakar mı? Hayır, gerektiğinde Türkiye’de defansif orta saha bile oynar!TETİKÇİ DEĞİL SÜREKLİ TETİKTE STOPERMangala’da Türkiye’de bir stoperin başarılı olması için olmazsa olmaz baş özellik olan pozisyonu erken süzmeye bağlı sindiricilik özelliği en üst düzey seviyede var: Porto’dayken Türk futbol severlerin çok sevdiği deyimle rakip forvetleri adeta yediği sahneler herkesin malumu. Barcelona maçında gördüğü kırmızıya aldanmayın: Mangala tetikçi değil, daha çok sürekli tetikte olan bir tarzı var. Topu oyuna iyi sokar mı sokar, en azından ‘birisi gibi’ iftira atar gibi pas atmaz! Kısacası Mangala’nın vasati performansı Tosic’in en iyi performansının kalite olarak üstünde.Mangala’nın en iyi hali ise 2014’te Manchester City’nin onu Porto’dan almak için ödediği rakamın en azından yarısı eder: 30.5 milyon bölü iki yani yuvarlak olarak 15 milyon. Galatasaray’da kiralıkken beğenilen, Celtic’te Van Dijk’le döktüren Denayer, Mangala’ya sebep kadroda kendine yer bulamayıp kiralık gitmişti. Mangala’nın Türkiye futbolu yetenek ortalamasına oranı potansiyel olarak Denayer’in üstü.O DA ‘MADE IN PORTO’YOLU Porto’da geçip Türkiye’de fark yaratanlar da herkesin malumu: Jardel, Quaresma, Varela, Castro, Bosingwa, Meireles, Josue, Bruno Alves, Belluschi, Aboubakar... O yüzden Mangala’nın İngiltere Premier Lig ya da Manchester City formasıyla Devler Ligi’nde bekleneni verememesi bizim Türkiye ligi ya da takımlarımızın Avrupa karnesi için belirleyici değil.Transfer önündeki engellerden en önemlisi Valencia. Mangala daha Standart Liege’de oynarken Fransız stoperi isteyen İspanyol ekibi o dönemde Porto’nun ödediği 6.75 milyon Euro’yu ödemek istememişti.City ise, Mangala’yı Valencia’ya 20 milyonluk satın alma opsiyonuyla kiraladı. Şu anda bu opsiyon bedelini düşürmeye çalışıyorlar. ALTERNATİFİ SAKHO Mangala olursa Beşiktaş savunmasına seviye atlatır. Olmazsa alternatifi bir başka Fransız sol stoper Sakho olabilir. Klopp’u saha dışında delirmeseydi, Liverpool’un değişmezi olmaya devam edecekti. Sakho kiralık gittiği C.Palace’da toparlandı. 