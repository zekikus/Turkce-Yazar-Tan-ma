G.Saray ise hızlı kontracılarıyla gole gitmeye çalıştı. İlk 25’te Beşiktaş topa büyük oranda sahip oldu ancak 3. alanda yine sadece orta yapmakta ısrar ettiği için topa sahip olma üstünlüğünü skora yansıtamadı. Golü erken bulursan derbide seyirci avantajını da katlayıp işi bitirirsin, yarılarsın. Ancak erken bulamazsan, sürekli tam saha pres yapmak bu yaş ortalamasındaki takımı yorabilir. Bu yüzden Beşiktaş’ın kendisini tekrar şarj edip etkili olması 35’i buldu. 35’ten itibaren Beşiktaş uzak ortalar yerine daha kısa ve seri paslarla hücum edince oyun üstünlüğünü aldı. İlk 45’teAydınus’un yardımcı video hakemi olsaydı, kaç penaltı verirdi? Tivibuspor’un hasta Galatasaraylı kameramanı Uğur “VAR’a gerek yok abi, Fernando’nun Oğuzhan’a müdahalesi net penaltı olmalıydı” dedi.

MARiO TOSiC...

İkinci yarı başında Muslera’nın büyük hatayla yediği gol, Taffarel kaleci antrenörlüğünden ayrıldığından beri yaşadığı form düşüşünün sonucu. İlk golden sonra Beşiktaş bu sezon ligdeki açık ara en iyi oyununu sergiledi. Daha önceki iki sezon kendisini şampiyonluğa taşıyan yerden seri verkaçlarla müthiş bir hücum sürekliliği tesis etti. Oğuzhan oyunun temposunu tek taraflı dikte ederken, Belhanda nedeniyle G.Saray uzun süre 10 kişi oynadı.

Tudor yine ilk 11’inden itibaren daha önceki büyük maçlardakilere benzer hatalı tercihler yaptı. Güneş ise Beşiktaş’a 2017-18 Şampiyonlar Ligi’ndeki tarihi başarıyı getiren maharetlerini sergiledi.

Beşiktaş bir ara “En kısa sürede ne kadar çok kaçırılabilir?” rekorlarını zorlarken, bu sezon oyununu geliştirmek adına kendisini en çok zorlayan futbolcu olan Tosic, Mario Gomez klasında bir ayak içiyle maçı kopardı.

MAÇIN ADAMI: CENK TOSUN

Cenk’in bonservisi ne kadar siz tartışın. Beşiktaş yönetimi onu satarsa yerine aynı etkiyi yapabilecek oyuncuyu kaça alabilir, onu düşünsün!