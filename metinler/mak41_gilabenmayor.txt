UNİCEF’in çocukların refah koşullarına yönelik açıkladığı raporunda, Türkiye 41 ülke arasında 36’ıncı sırada gelirken, “eğitim kalitesi”nde sonuncu oldu.Eğitim sistemimizi sınıfta bırakan çok sayıda uluslararası kurum arasına UNİCEF de katıldı. Yapboz tahtasına çevrilen sisteme okulların, öğrencilerin, öğretmenlerin kolay uyum sağlayamadıkları o kadar belli ki. Hele öğretmenlerin işi hiç öyle kolay değil.UNİCEF’in raporuna göz atarken, 2008 yılında Garanti Bankası çatısı altında kurulan Öğretmen Akademisi Vakfı’nın (ÖRAV) çiçeği burnunda Yönetim Kurulu Başkanı Nafiz Karadere ve vakfın Direktörü Selman Behmuaras ile geçenlerde yaptığımız sohbet aklıma geldi.Bu arada Garanti Bankası’nın yönetiminden ayrılan Karadere’nin pek çok şapkası var.Bunlardan bazıları şöyle:Pozitif Yönetim Kurulu Başkan Vekili, Salt Yönetim Kurulu Başkanı, Dream Yönetim Kurulu üyesi, WWF Başkan Yardımcısı ve Öğretmen Akademisi Vakfı Yönetim Kurulu Başkanı.Geçmişte Karadere ile birlikte öğretmenlerin eğitimine odaklanmış olan vakıf ile bazı eğitimlere katılmışlığım var.YIL SONUNDA 160 BİN ÖĞRETMENMilli Eğitim Bakanlığı’nın da desteklediği vakıf, 81 ilde sekiz yılda 155 bin öğretmene ulaşmış.2017 yılı sonunda sayının 160 bini geçmesi bekleniyor.Türkiye genelinde alanda çalışan yarı gönüllü 300 eğitimciyle sürekli kendini geliştiren bir vakıf.Zira yetişkin eğitimi öyle kolay değil.Karadere’ye göre, eğitimden geçen öğretmen öğrencileriyle daha “interaktif” bir eğitim yöntemini benimsiyor.Öğrencileri daha fazla dinliyor, daha çok soru soruyor.Suriyeli mültecilere yönelik vakfın neler yapıldığını merak ettim.Vakıf “Barışcıl İletişim” projesi kapsamında Hatay’da, eğitim veren Suriyeli öğretmenlerle Suriyeli çocuklara Türkçe öğreten öğretmenlerin eğitimini üstlenmiş.Tarafların birbirlerine daha iyi anlamalarını, aralarındaki sorunları çözmelerini sağlamış.SOSYAL VE ÇEVRESEL YATIRIM Annesi ya da babası hapiste olan çocukların öğretmenlerine eğitim de ÖRAV’ın üstlenmiş olduğu anlamlı bir başka proje.Öyle ya, öğretmen ailesinin bir ferdi hapiste olan çocuğa ön yargısız nasıl yanaşacak?Karadere “Öğretmenin eğitimi konusunda ilk ve tek vakıfız. 81 ilde ÖRAV gibi başka bir kurum yok” diyor.Türkiye’de 17,5 milyon öğrenciye karşılık 1 milyon 300 bin öğretmen varmış.Her öğretmen 30 yıllık kariyerinde 1000 öğrenciye dokunuyor.Şimdi gelelim Karadere ve Selman Behmuaras ile sohbetin en can alıcı noktasına.Trans Anadolu Doğal Gaz Hattı Projesi TANAP aldığı ihale gereği hattın geçtiği şehirlerin kalkınmasına katkıda bulunacağını taahhüt etmiş durumda.TANAP’ın Sosyal ve Çevresel Yatırım Programı kapsamında desteklediği altı proje arasında Öğretmen Akademisi Vakfı’nın “Öğretmenin İzinde” projesi var.Altı projeye 14 milyon liralık bir fon ayıran TANAP’ın verdiği 1 milyon 900 bin liralık destekle ÖRAV, 5 ilde (Ankara, Erzincan, Bayburt, Eskişehir ve Erzurum’da ve 15 ilçede 250 okul müdürüyle 1600 öğretmene eğitim verecek.Vakıf yine TANAP’tan aldığı fonla sonbahar aylarında Eskişehir’de iki günlük uluslararası eğitim konferansı düzenleyecek.