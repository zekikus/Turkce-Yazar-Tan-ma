Monaco karşısındaki muhteşem performansının da etkisiyle teoride tam Tosiç’in maçı gibi gözükse de Sırp savunmacı bu kez üst üste hatalar yaparak maça başladı. Lakin Pepe kariyerindeki en iyi maçlarından birini oynayarak tüm hatalarını kapattı. Aboubakar’ı 90 dakika boyunca sahadan sildi.

Maalesef ilk 45’te sahanın en iyisi Brahimi’ydi. Porto’nun Brahimi’den sonra en tehlikeli hücum silahı duran top organizasyonları. Maçı 1-0’a getiren goldeki duran top organizasyonu maalesef Beşiktaşlı oyuncuların hepsine kolektif olarak kramponunu ters giydirdi.

CENK SHEARER!

Bu gole cevap vermek kolay iş değildi lakin ilk yarı bitmeden mutlaka cevap vermek gerekiyordu. Bu sezon gol yollarında defalarca kramponundan kartal çıkartan Cenk Tosun yine üst üste muhteşem işlere imza attı. Cenk önce Fabri’nin degajında en kral Premier Lig santrforu Shearer’a taş çıkartacak şekilde iki rakibin arasından yükseldi, hemen akabinde yerde de deli gibi mücadele edip topu bir takım arkadaşına kazandırmayı başardı. Sonrasında ise adeta driplinglerle asist şiiri yazdı, Talisca’ya golü attırdı.

2. yarının ilk 15 dakikasında Tolgay’ın orkestra şefliğinde muhteşem bir Beşiktaş izledik. Kuru kuruya orta kasmadı, topu ince ince işleyerek gruptan nasıl lider çıktığını bir kez daha kanıtlayan son model futbol oynadı. Sonrası büyük hedef için dişi dişine bir futbol sav gelen zafer ise her bir damla tere fazlasıyla değer.

MAÇIN ADAMI: ADRIANO 

İlber Ortaylı tarih dalında nasıl bir uzman ise Adriano da futbol dalında o kadar büyük bir uzman! Brezilyalı futbolcu gerçekten mükemmel oynadı.