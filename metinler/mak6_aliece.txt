Bu yüzden Akhisar maçındaki rotasyon biraz da mecburiyetten. Ancak şu andaBabel’in birebir alternatifi olmadığı için Beşiktaş ilk 45’te ideal oyununu sergileyemedi. İlk 5 dakika sağda etkili olan Lens, sola geçince dar alanlarda etkisini kaybetti. Geçen sezon Lens, Türkiye Süper Ligi’nde uzun süre geniş alanları en iyi değerlendiren oyuncuların başında geliyordu.

Fakat Şenol Güneş yönetimindeki Beşiktaş, Advocaat’ın geçen sezonki Fenerbahçesi’nden çok farklı oynuyor: Özellikle Vodafone’daki lig maçlarının %90’ında rakipler öncelikle Beşiktaş’a geniş alan bırakmamak için oynuyorlar. Dün de Akhisar ilk yarıda sadece 3 oyuncuyla kontratak ve duran top golü kovalarken top Beşiktaş’a geçtiğinde 11 kişi gömüldü. Lens sola geçtikten sonra ilk yarı boyunca sadece bocaladı, Negredo yeterince topla buluşamadı.

Bu kadar derin savunma yapan takımlara karşı ilk golü erken bulmak gerek. Penaltı da erkenden geldi aslında. Lakin Cenk 11’de değilse Beşiktaş’ta penaltılar çözümden çok sorun olmaya devam etti.

HEP ŞiŞiRME OLMAZ Ki!

Devre arasında Lens çıktı, Beşiktaş Cenk’i alıp 4-4-2’ye döndü. Şenol Güneş 65’e kadar hedeflediği ofansif verimi alamayınca Babel’le klasik 4-3-3’e dönüş yaptı. Bu arada bu sezonun en iyilerinden Fabri yine 2 kritik kurtarışa imza attı. Atiba’nın ise iyi oynamadığı ender maçlardan biriydi. Oyuna girdikten 10 dakika sonra yorulan Henrique, sahanın en kötüsüydü. 1998’de Beckham’ın Simeone karşısında yaptığı hatayı tekrarlayıp atıldı! Beşiktaş, 11’e 10’ken de havadan top şişirince 2 puan çöpe gitti!

MAÇIN ADAMI: LUKAC

- AKHİSARSPOR kalecisi Lukac, penaltı kurtarmak dahil her türlü kalecilik hünerini sergiledi. Konuk Ege ekibinin aldığı bir puanda en büyük pay hiç şüphe yok ki Lukac’a ait.

 