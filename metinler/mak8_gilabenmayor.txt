Pek çok ülkede bugün köşe yazılarını çocuklar “zapt etmiş” durumda.“Ne yazayım” diye sorduğunda Efe’ye “çocuk haklarını, bizimle birlikte yaşayan mülteci çocukları, oyun oynamaya fırsat bulmadan evlendirilen kız yaşıtlarını yaz” dedim.Yazmakla kalmadı, mülteci çocuklar için bir de harika proje geliştirdi: Eğitim KardeşiTek kelimesine daha dokunmadan söz Efe’nin.“Tüm insanların sahip olduğu bazı temel haklara, biz çocukların daha çok ihtiyacı var. Çünkü biz büyükler gibi savunamayabiliriz kendimizi.Bence bunların başında beslenme, barınma ve eğitim hakkı gelir.Dünya üzerindeki tüm çocuklar barınamazsa yaşayamaz, beslenmezse büyük bir insan olamaz, eğitim almazsa insanlarla iletişim kuramaz, iş sahibi olamaz ve hayatları boyunca zorlanırlar.Barınma ve beslenme hakkı bizim en temel haklarımızdandır.Her çocuğun uyuyacağı, sevgi göreceği ve ısınacağı bir evi, yiyeceği olmalı. Bu bizim yaşamamız için çok önemli.Eğitim ise bence barınma ve beslenme hakkından sonraki en önemlisi. Çünkü biz ancak eğitim alırsak herkese faydalı bir insan oluruz ve iyi işler yapabiliriz. Hayatımızın devamında yapacağımız her şey alacağımız eğitimle ilgili. Her ailedeki çocuk kendi anne ve babasının başarılarını geçmeli ki nesiller gelişerek devam etsin. Geriye gitmesin.EĞİTİM KARDEŞİM OLSUNBenim elimde bir imkân olsaydı, mülteci çocukların Türkiye’de mutlu bir hayat yaşamaları için elimden geleni yapardım.Onlara özel, sadece onların eğitim alabileceği iyi okullar açardım. O okullarda Arapça bilen öğretmenler olmalı. Önce Türkçeyi öğretip ardından farklı yabancı dillerin öğretilmesini sağlardım. Biz onlar için büyük bir ülkeyiz, o yüzden bize sığınıyorlar.  Her şeyi devletten beklememek lazım biz de bir şeyler yapabiliriz. Her aile bir mülteci çocuğun eğitimini üstlenebilir.‘Eğitim Kardeşi’ diyebileceğimiz bu projeyle, maddi durumu uygun olan her aile evdeki çocuğuyla birlikte bir mülteci çocuğun da eğitimi için gerekenleri yerine getirse mesela... Sadece aileler değil, çocuklar da... Ben de biriktirdiğim harçlıklarımdan bir bölümünü ‘Eğitim Kardeşime’ göndermek isterim. Okuduğum kitapları, kırtasiye malzemelerimin bir kısmını ona verebilirim veya oyuncaklarımın bir kısmını... Kısacası elimden ne gelirse yapabilirim.KIZ ÇOCUKLARI OKULA GİTSİNEğitim hakkı demişken, Türkiye’de okula gönderilmeyen ve çocukken evlendirilen kız çocukları için de önlemler alınmalıdır. Çünkü okumak tüm çocukların hakkıdır. Kız erkek ayırımı olur mu hiç? Bence kız çocuklarının okula gidip gelmediğini kontrol edecek bir merkez oluşturulmalı. Burada çalışan polis ablalar ve ağabeyler olmalı. Tüm evleri teker teker kontrol edip, okula gönderilmeyen çocukları bulup, onların okula gitmeleri sağlanmalıdır.18 yaşından önce hiçbir çocuk evlendirilmemelidir. Ben inanamıyorum babası dedesi yaşındaki insanlarla küçük kızlar nasıl olur da evlendirilir?  Nasıl yürekleri buna izin veriyor? Onları nasıl çocuğu, torunu gibi göremiyor? Gözleri kör mü ki? Bu yaştaki kızların okula gitmeleri lazım. Oyun oynamaları, eğlenmeleri ve sevgi görmeleri lazım.“Çocuk olma” hakları ellerinden alınamaz. Kısacası tüm çocukların (erkek-kız ayırt etmeden), eğitim görmeleri lazım.Bu fikirlerimi anlatmamı sağlayarak, ‘görüşlerimi ifade etme’ hakkıma saygı duyduğunuz için teşekkür ederim Gila Abla.  Sizi seviyorum ve kocaman sarılıyorumTüm dünya çocuklarının çocuk olma hakkını elde ettiği bir hayata kavuşmaları dileğiyle...”